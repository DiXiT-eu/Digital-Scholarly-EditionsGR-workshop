<poem>
<title>ΜανουὴλΚομνηνός</title>
<author>Κ.Π.Καβάφης </author>
<stanza>
    <line>Ὁ βασιλεὺς κὺρ Μανουὴλ ὁ Κομνηνὸς</line>
    <line>μία μέρα μελαγχολικὴ τοῦ Σεπτεμβρίου</line>
    <line>αἰσθάνθηκε τὸν θάνατο κοντά.</line>
    <line>Οἱ ἀστρολόγοι (οἱ πληρωμένοι) τῆς αὐλῆς ἐφλυαροῦσαν</line>
    <line>ποὺ ἄλλα πολλὰ χρόνια θὰ ζήσει ἀκόμη.</line>
    <line>Ἐνῷ ὅμως ἔλεγαν αὐτοί, ἐκεῖνος</line>
    <line>παλιὲς συνήθειες εὐλαβεῖς θυμᾶται,</line>
    <line>κι ἀπ᾿ τὰ κελλιὰ τῶν μοναχῶν προστάζει</line>
    <line>ἐνδύματα ἐκκλησιαστικὰ νὰ φέρουν,</line>
    <line>καὶ τὰ φορεῖ, κι εὐφραίνεται ποὺ δείχνει</line>
    <line>ὄψι σεμνὴν ἱερέως ἢ καλογήρου.</line>
    </stanza>
    <stanza>
    <line>Εὐτυχισμένοι ὅλοι ποὺ πιστεύουν,</line>
    <line>καὶ σὰν τὸν βασιλέα κὺρ Μανουὴλ τελειώνουν</line>
     <line>ντυμένοι μὲς στὴν πίστι των σεμνότατα.</line>
</stanza>
</poem>
