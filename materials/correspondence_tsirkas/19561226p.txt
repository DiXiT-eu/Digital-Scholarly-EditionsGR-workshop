Από::Παπαϊωάννου Μ.Μ., Πρός::Τσίρκας Στρατής, 1956-12-26
Αθήνα – Καλλιθέα
Αγαπητέ μου Στρατή
Καλή χρονιά. Και καλή λευτεριά στη γυναίκα σου. Μου τάπε ο Καλμούχος. Το βιβλίο σου θα μπει στο τυπογραφείο το Φεβρουάριο. Ανέλαβε υποχρέωση ο εκδότης. Έχεις λοιπόν λίγο καιρό στη διάθεσή σου για διορθώσεις. Είμαι σύμφωνος να ενισχυθεί το βιβλίο με δυο- τρία διηγήματα από άλλα βιβλία, αν χρειαστεί.
Πιστεύω πως θα κάνουμε καλή δουλειά με τον Καλμούχο. Μου είχε πει για το «Δίφρο». Δε μου είναι καθόλου συμπαθής ο Γουδέλης. Και νομίζω πως έχω δίκιο. Τώρα βρίσκει και τα κάνει. Βρίσκει δυστυχώς φίλους μας: Λουντέμη, Βουρνά κλπ. Αρκεί να τους γυαλίσει κανείς λεφτά και τρώνε και τη μάνα τους.

Συχώρα με χρονιάρα μέρα! Χαιρετισμούς σ’ όλους σας αυτού κάτω.
Πολλά φιλιά
Μιχάλης
26-12-1956
