---
layout: default
title: Δήλωση Συμμετοχής
tagline: Σας ενδιαφέρει; 
---

## Δήλωση συμμετοχής
### Είναι το σεμινάριο αυτό για μένα;
Το σεμινάριο απευθύνεται κυρίως σε μεταπτυχιακούς φοιτητές, υποψήφιους διδάκτορες και νέους ερευνητές κι ερευνήτριες από το χώρο των Ανθρωπιστικών Σπουδών (Φιλολογία, Ιστορία, Αρχαιολογία, Ανθρωπολογία κλπ) που ασχολούνται με κειμενικά ιστορικά τεκμήρια.
Κατ᾽επέκταση, το σεμινάριο ενδέχεται να είναι χρήσιμο και σε ειδικούς από τους χώρους των αρχείων, βιβλιοθηκών, εκδόσεων.

### Τι χρειάζεται για να το παρακολουθήσω;
-Το σεμινάριο **δεν έχει** κόστος συμμετοχής. Θα χορηγηθούν ορισμένες μικρές υποτροφίες για άτομα (κυρίως μεταπτυχιακούς φοιτητές & υπ.διδάκτορες) που θέλουν να το παρακολουθήσουν και διαμένουν εκτός Αθηνών.

-Το σεμινάριο θα διεξαχθεί στα **ελληνικά και στα αγγλικά**, γι' αυτό οι συμμετέχοντες πρέπει να είναι σε θέση να κατανοήσουν και να επικοινωνήσουν και στις δύο γλώσσες.

-Η παρακολούθηση του σεμιναρίου δεν προϋποθέτει προηγούμενες τεχνικές γνώσεις, ωστόσο η εξοικείωση με τη χρήση του διαδικτύου και ψηφιακών εργαλείων θεωρείται χρήσιμη. 

-Επιπλέον, για την παρακολούθηση του σεμιναρίου είναι απαραίτητη η **κατοχή και χρήση προσωπικού φορητού υπολογιστή**. 

### Δήλωση Συμμετοχής και Διαδικασία Επιλογής
Προκειμένου να εξασφαλίσουμε στο πρώτο αυτό σεμινάριο την καλύτερη δυνατή ποιότητα στη διδασκαλία πρέπει να περιορίσουμε το μέγεθος της ομάδας στα 25 άτομα. Για το λόγο αυτό, τίθεται σε εφαρμογή μια διαδικασία επιλογής συμμετεχόντων συμπληρώνοντας μια φόρμα συμμετοχής.

Συμπληρώστε εδώ τη <a href=" https://docs.google.com/forms/d/1hAzKDlwfR7gSjX5GOXwvgEtKDequrkJ-pJEJ9JZEj9k/viewform?edit_requested=true&fbzx=303412969021760960\">φόρμα συμμετοχής</a>. Αν χρειάζεστε κάποια επιπλέον διευκρίνιση, μη διστάσετε να επικοινωνήσετε με την Άννα-Μαρία Σιχάνη ( anna-maria.sichani[at]huygens.knaw.nl ) .

### Κατά τη διαδικασία επιλογής, τα κριτήρια που θα ληφθούν υπόψιν είναι:
- ο βαθμός συνάφειας του σεμιναρίου με τις ερευνητικές ανάγκες και τα ενδιαφέροντα των συμμετεχόντων (π.χ. θέμα μεταπτυχιακών/διδακτορικών σπουδών ή ερευνητικό πρότζεκτ)
- η προηγούμενη εξοικείωση των συμμετεχόντων με ψηφιακή επεξεργασία κειμένου και εν γένει με ψηφιακές εφαρμογές στην έρευνα
- η διεπιστημονικότητα στο προφίλ των συμμετεχόντων (disicplinary diversity)

#### Το DiXiT και η ομάδα των συνεργαζόμενων φορέων ενισχύουν και υποστηρίζουν την ίση μεταχείριση και πρόσβαση στη γνώση, χωρίς καμιά διάκριση λόγω φύλου, φυλής, εθνοτικής καταγωγής, θρησκείας, πεποιθήσεων, αναπηρίας, ηλικίας ή γενετήσιου προσανατολισμού.
